<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../css/style.css">
    <title>Document</title>
  </head>
  <body>
    <div class="main">
      <h2>بررسی شب یلدا در کتاب‌های تاریخی</h2>
      <p>
        ابوریحان بیرونی دانشمند قرن چهارم هجری شمسی در آثار الباقیه در مورد شب
        یلدا می‌گوید: «و نام این روز میلاد اکبر است و مقصود از آن، انقلاب شَتوی
        (زمستانی) است. گویند در این روز، نور از حد نقصان به حد زیادت خارج می‌شود
        و آدمیان به نَشو و نما آغاز می‌کنند و پری‌ها (دیوها) به ذَبول و فنا روی
        می‌آورند.» این جشن را، یعنی روز اول دی‌ماه را، نود روز هم می‌گویند؛ چون
        میان آن تا نوروز درست نود روز فاصله است. دی‌ماه و آن را خور ماه هم
        می‌گویند. نخستین روز آن خرم روز (خُره روز) است و این روز و این ماه هر دو
        به نام خدای بزرگ است.
      </p>

      <img src="../img/.jpg" alt="" />
      <p>
        بنا بر شواهد انتخاب این تاریخ کنونی به‌عنوان میلاد مسیح در قرن‌های
        بعد‌تر اتفاق افتاده و طبق نقل ابوریحان بیرونی منظور از میلاد و یلدا به
        تولد خورشید است. همچنین ابوریحان بیرونی در کتاب قانون مسعودی ذکر کرده
        است: «اولین روز از دی‌ماه را خرم روز یا خُره روز می‌نامند. خور روز یعنی
        روز خورشید؛ روز تولد خورشید که شکست ناپذیر است. این روز منتسب به
        اهورامزدا است و یکی از روزهای چهارگانه جشن‌های دیگان (هم نام شدن روز و
        ماه) است.» بنا به روایت ابوریحان بیرونی، تقویم کهن سیستانی، از آغاز
        زمستان شروع می‌شده. جالب این که ماه آغازین آن کریست نام داشته که شباهت
        زیادی با Christ که در انگلیسی به معنای مسیح است دارد. محمدحسین خلف
        تبریزی مؤلف واژه‌نامه برهان قاطع است. این واژه‌نامه در سال ۱۰۳۰ هجری
        شمسی نوشته شده و یلدا را این‌طور معنی کرده: «یلدا، شب اول زمستان و شب
        آخر پاییز است که اول جَدْی و آخر قوس باشد و آن درازترین شب‌ها است در
        تمام سال؛ در آن شب یا نزدیک به آن شب، آفتاب به برج جدی تحویل می‌کند و
        گویند آن شب به غایت شوم و نامبارک است. بعضی گفته‌اند شب یلدا یازدهم جدی
        است.» این رسم بنابر مدارک رومی، در ایران باستان چنین برگزار می‌شده که
        پیران و پاکان به تپه‌ای رفته، با لباسی نو و مراسمی ویژه از آسمان
        می‌خواستند که آن رهبر بزرگ را برای رستگاری آدمیان بفرستد؛ باور داشتند که
        نشانه‌های زایش آن ناجی، ستاره‌ای است که بالای کوهی به نام کوه فیروزی که
        درخت بسیار زیبایی داشته است (سرو یا کاج) پدیدار خواهد شد و موبد بزرگ
        برای همین نیایش می‌خوانده که قسمتی از آن در «بهمن یشت» مانده است: «آن شب
        که سرورم ظهور کند، نشانه‌ای از ملک آید، ستاره‌ای از آسمان ببارد،
        همان‌گونه که رهبرم از راه برسد و ستاره‌اش نشان نماید.»
      </p>

      <div class="control-page">
        <a href="4.html"><span> صفحه قبل </span></a>
        <a href="6.html"><span> صفحه بعد </span></a>
      </div>
    </div>
  </body>
</html>
